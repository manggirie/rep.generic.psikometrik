{
  "$type": "Bespoke.epsikologi_iprecommendation.Domain.IpRecommendation, epsikologi.IpRecommendation",
  "Skor": "ISTP",
  "HubunganInterpersonal": "Pasif Sosial",
  "MemperolehMaklumat": "Fakta",
  "MembuatKeputusan": "Rasional",
  "CaraGayaKehidupan": "Spontan",
  "Perwatakan": "Anda mempamerkan diri sebagai seorang yang idealistik, mementingkan fakta dan suka mengkritik.  Anda berminat dengan bagaimana dan mengapa sesuatu perkara itu berlaku tetapi mendapati teori abstrak adalah membosankan kecuali anda boleh menggunakannya dengan segera.  Anda suka berfikir secara mendalam untuk melihat maklumat penting yang berada dalam sesuatu fakta. \n\nDari aspek hubungan interpersonal, anda suka mengasingkan diri dan membuat pemerhatian teliti terhadap apa yang berlaku di persekitaran.  Sekiranya terdapat keperluan untuk bertindak, anda akan segera fokus kepada punca masalah dan tindakan yang perlu diambil agar anda boleh menyelesaikannya secara efisien dengan usaha yang minimum.\n",
  "Pekerjaan": "Secara umumnya, anda mahu konsep hormat-menghormati, keseronokan bekerja dan keadilan sesama rakan sekerja diamalkan dalam organisasi.  Anda suka menambahbaikkan amalan biasa melakukan sesuatu perkara dengan memberi perspektif yang realistik dan mempelajari tugas baru melalui pembacaan serta refleksi diri.\n\nDari aspek pekerjaan, anda suka bekerja bersendirian tanpa gangguan apabila perlu memberi tumpuan terhadap tugas yang perlu diselesaikan dengan segera.  Anda seorang yang berpendirian tegas, bersikap spontan dan terbuka, mahukan fleksibiliti dalam tugas serta berasa terikat dengan tugas yang berstruktur atau berjadual. \n\nDari aspek membuat keputusan, anda menganalisis secara logik untuk menyelesaikan masalah berdasarkan maklumat yang diperoleh dan mengambil kira pengalaman diri serta orang lain.  Anda seorang yang kreatif dan suka kepada kepelbagaian serta cabaran dalam menyelesaikan masalah tetapi tidak suka kepada peraturan dan arahan.\n",
  "PengurusanPerubahan": "Apabila sesuatu perubahan dicadangkan, anda mempamerkan sifat ingin tahu dan menilai maklumat yang diperoleh berdasarkan kepada nilai, prinsip serta logik.  Anda sedia membuat perubahan jika terdapat cara yang lebih efisien berdasarkan kepada pemerhatian, maklumat dan keputusan yang diperoleh tetapi mengikut masa sendiri.  \n",
  "Kepimpinan": "Dari aspek kepimpinan, anda mempamerkan konsep \u0018kepimpinan melalui teladan\u0019.  Anda menghargai dan mempamerkan kepakaran teknikal serta membuat kerangka tugasan yang sistematik dan konsisten.  Anda bersikap skeptikal (ragu-ragu) dan ingin tahu serta sedia membuat perubahan setelah maklumat baru diterima.\n\nSebagai seorang pengikut, anda boleh menyelesaikan masalah secara efektif jika berminat dengan isu yang dikemukakan.  \n",
  "PersepsiOrangLain": "Dari aspek hubungan interpersonal, anda seorang yang bersikap terbuka dan toleransi terhadap kepelbagaian tingkah laku melainkan apabila prinsip anda dipertikai.  Jika ini berlaku, anda boleh mengejutkan orang lain dengan meluahkan pendirian secara tegas dan jelas.  Anda sedia mendengar dan kelihatan bersetuju kerana telah menganalisis terlebih dahulu serta membuat penilaian secara rasional.  \n\nDari aspek perwatakan, anda seorang yang suka berdikari, berkeyakinan, boleh menyesuaikan diri dan mengambil risiko.  Anda mungkin sukar dikenali kerana suka memendam perasaan walaupun anda boleh berbicara tentang isu yang mana anda mempunyai maklumat yang banyak.  \n",
  "ReaksiTerhadapStres": "Apabila mengalami stres yang tinggi, anda mungkin meluahkan emosi yang tidak sepatutnya kepada orang lain.  Kesan luahan emosi seperti kemarahan atau kesedihan boleh menakutkan dan memalukan anda yang selalunya kelihatan tenang serta terkawal.\n",
  "CreatedBy": "urusetia1",
  "Id": "ISTP",
  "CreatedDate": "2015-08-03T10:39:55.3274624+08:00",
  "ChangedBy": "urusetia1",
  "ChangedDate": "2015-08-03T10:39:55.3254622+08:00",
  "WebId": "506c07be-1f2f-4c59-9a9e-0a8668fe1f80"
}